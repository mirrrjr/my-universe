#### 1. O‘zingizni tanishtirib bering. IT’dagi tajribangiz, qaysi yo‘nalishlarda ishlagansiz va nega aynan bizning maktabda IT instructor bo‘lib ishlamoqchisiz?

Assalomu alaykum. Mening ismim Mirr. Men web development yo‘nalishida ishlayman va asosan backend hamda fullstack development bilan shug‘ullanaman. Ish jarayonida frontend va backend qismlarida ishlaganman, API yaratish, database bilan ishlash, loyiha strukturasini tashkil qilish va amaliy muammolarni hal qilish tajribam bor.

Texnik tomondan foundation, frontend va backend mavzularini tushunaman. Men uchun muhim jihatlardan biri — murakkab tushunchalarni sodda qilib explain qilish. Chunki IT’da ko‘pincha odamlar mavzuni qiyin deb emas, noto‘g‘ri tushuntirilgani uchun tushunmay qoladi deb o‘ylayman. Shu sababli biror konseptni o‘rgatishda avval foundation’ni mustahkamlash, keyin amaliy misollar bilan tushuntirishga harakat qilaman.

Aynan instructor sifatida ishlashimga sabab — bilim ulashish va amaliy tajribani boshqalarga foydali formatda yetkazish qiziq. Student biror mavzani tushunmay turib, keyin mustaqil ishlata oladigan darajaga kelishi motivatsiya beradi. Men faqat syntax yoki framework emas, balki fikrlash tarzi, debugging mindset va muammoni tahlil qilish ko‘nikmasini ham berishga harakat qilgan bo‘lardim. Shu sababli bu yo‘nalish men uchun qiziq va mas’uliyatli ish deb hisoblayman.

#### 2. Siz foundation ham o‘qitishingiz mumkin dedingiz. Endi tasavvur qiling, mutlaqo yangi boshlagan student sizdan “API nima?” deb so‘radi. Uni sodda qilib qanday tushuntirasiz?

Men odatda restoran analogiyasi bilan tushuntiraman, chunki yangi boshlovchilar uchun eslab qolish oson bo‘ladi.

Masalan, frontend — mijoz, backend — oshxona, API esa ofitsiant deb tasavvur qilamiz. Mijoz ovqatni to‘g‘ridan-to‘g‘ri oshxonadan olmaydi, buyurtmani ofitsiant orqali beradi. Xuddi shunday frontend ham database yoki backend bilan to‘g‘ridan-to‘g‘ri ishlamaydi — API orqali request yuboradi.

Masalan, foydalanuvchi login qilsa, frontend username va passwordni API orqali yuboradi. Backend uni tekshiradi va response qaytaradi: masalan, “login muvaffaqiyatli” yoki “xato password”. Men studentga avval shu oddiy tasavvur bilan tushuntirib, keyin amaliy misolda network requestlarni ko‘rsatishga o‘taman.

#### 3. Agar student darsda tushunmay qolsa yoki motivatsiyasi tushib ketsa, nima qilasiz?

Avval student aynan qayerda uzilib qolganini topishga harakat qilaman. Ko‘pincha muammo yangi mavzuda emas, foundation’da bo‘ladi. Masalan, JavaScript async tushunmayotgan student ba’zan function yoki scope’ni ham to‘liq tushunmagan bo‘lishi mumkin.

Keyin mavzuni kichik qismlarga bo‘lib, sodda va hayotiy misollar bilan explain qilaman. Faqat nazariya bilan emas, kichik practical misollar orqali mustahkamlashga harakat qilaman. Agar motivatsiyasi tushgan bo‘lsa, katta vazifani mayda qadamlarga ajratib, tez natija beradigan kichik topshiriqlar bilan confidence qaytarishga harakat qilaman. Menimcha studentni ayblashdan ko‘ra, unga mos explain usulini topish muhimroq.

#### 4. Foundation darsida “HTTP request” va “client-server” tushunchasini boshlovchi studentga qanday tushuntirasiz?

Men avval juda sodda tasavvur berishga harakat qilaman.

Masalan, client-server’ni restoran yoki onlayn buyurtma misolida tushuntiraman. Telefoningizdagi ilova yoki browser — client, ma’lumot saqlanadigan va so‘rovlarni qayta ishlaydigan qism — server. Siz biror amal qilganingizda, masalan “login” bossangiz yoki mahsulotlarni ochsangiz, client serverga so‘rov yuboradi.

Keyin HTTP request’ni shu jarayonga bog‘layman: HTTP — client va server bir-biri bilan qanday gaplashishini belgilovchi qoidalar to‘plami deb tushuntiraman. Masalan, ma’lumot olish kerak bo‘lsa GET request, ma’lumot yuborish kerak bo‘lsa POST request ishlatiladi. So‘ng browserdagi Network tab orqali real request va response’ni ko‘rsataman, shunda student nazariyani amalda ko‘radi.

#### 5. Siz frontend yoki backend dars o‘tyapsiz. Student copy-paste qilib ishlayapti, lekin tushunmayapti. Nima qilasiz?

Avval student nega copy-paste qilayotganini tushunishga harakat qilaman. Ba’zan u mavzuni tushunmagani uchun, ba’zan esa tez natija ko‘rishni xohlagani uchun shunday bo‘ladi.

Keyin unga copy-paste qisqa muddatda ishlasa ham, uzoq muddatda reasoning va mustaqil fikrlashni sekinlashtirishini tushuntiraman. Masalan, kodni birdan berib yubormasdan, “bu qism nima qiladi?”, “nima uchun shu yerda function ishlatyapmiz?”, “keyingi qadam nima bo‘lishi kerak?” kabi savollar bilan fikrlashga undayman.

Agar mavzu tushunarsiz bo‘lsa, recorded darsni qayta ko‘rish, keyin hech qanday yordamchisiz kichik tasklarni mustaqil qilishni tavsiya qilaman. Maqsad — student kodni yodlash emas, tushunib yozadigan darajaga kelishi.

#### 6. Oddiy qilib tushuntiring: Authentication va Authorization o‘rtasidagi farq nima?

Men buni oddiy misol bilan tushuntiraman.

Authentication — foydalanuvchi haqiqatan ham kimligini tekshirish jarayoni. Masalan, login va password kiritasiz, tizim tekshiradi va “ha, bu account egasi shu odam” deydi. Ya’ni savol: “Siz kimsiz?”

Authorization esa foydalanuvchining qanday huquqlari borligini belgilaydi. Masalan, oddiy user faqat o‘z profilini ko‘ra oladi, admin esa foydalanuvchilarni boshqarishi yoki ma’lumotlarni o‘chirishi mumkin. Ya’ni savol: “Sizga nima qilish mumkin?”

Masalan, web saytga kirdingiz: avval login qilasiz — bu authentication. Keyin tizim siz adminmisiz yoki oddiy foydalanuvchimisiz tekshiradi — bu authorization.

#### 7. Student sizdan so‘radi: “Frontend va backend farqi nima?” Siz buni boshlovchi odamga qanday tushuntirasiz?

Men odatda frontend va backend’ni restoran misolida tushuntiraman.

Frontend — foydalanuvchi ko‘rib, bosib ishlatadigan qism. Masalan, tugmalar, matnlar, rasmlar, forma va dizayn. Ya’ni user bilan bevosita ishlaydigan qism. Web saytga kirganingizda ko‘rinib turgan hamma narsa frontend hisoblanadi.

Backend esa ko‘rinmaydigan, lekin tizim logikasini ishlatadigan qism. Masalan, loginni tekshirish, database bilan ishlash, ma’lumot saqlash, hisob-kitob qilish. Misol uchun foydalanuvchi login tugmasini bossaydi: frontend ma’lumotni yuboradi, backend esa username va passwordni tekshiradi va natijani qaytaradi.

Shu orqali student frontend va backend alohida emas, birga ishlashini ham tushunadi.

#### 8. Siz dars o‘tyapsiz. Student: “Men ChatGPT yoki AI’dan copy qilib ishlasam bo‘ladimi?” deb so‘radi. Siz nima deysiz?

Men AI’dan umuman foydalanma demasdim, lekin undan qanday foydalanishni o‘rgatish muhim deb hisoblayman.

Boshlang‘ich bosqichda student avval fundamental tushunchalarni tushunib olishi kerak: dastur qanday ishlaydi, variable, function, condition, request-response, debugging kabi asoslarni mustaqil tushunishi muhim. Chunki foundation bo‘lmasa, AI bergan kod ishlasa ham nima bo‘layotganini tushunmay qoladi.

Keyinroq esa AI’ni productivity tool sifatida ishlatish mumkin. Masalan, xatoni explain qilish, conceptni tushuntirish, documentationni tezroq tushunish yoki repetitive ishlarni tezlashtirish uchun. Lekin maqsad copy-paste emas, reasoning va mustaqil fikrlashni kuchaytirish bo‘lishi kerak.

#### 9. Sizningcha yaxshi IT instructor qanday bo‘lishi kerak?

Menimcha yaxshi IT instructor bir nechta jihatni birlashtira olishi kerak.

Birinchidan, texnologiyalar tez o‘zgaradigan soha bo‘lgani uchun doimiy o‘rganib borishi va IT’dagi yangiliklardan xabardor bo‘lishi muhim. Ikkinchidan, murakkab mavzularni student darajasiga moslab sodda explain qila olishi kerak. Kuchli developer bo‘lishning o‘zi yetarli emas, bilimni tushunarli yetkazish ham muhim.

Eng muhimi esa student natijasiga e’tibor berish deb o‘ylayman. Ya’ni faqat mavzuni tugatish emas, studentning mustaqil fikrlashi, muammoni tahlil qilishi va amaliy ishlay oladigan darajaga chiqishiga yordam berish kerak. Menimcha yaxshi instructor studentni copy-paste emas, reasoning va practice orqali rivojlantiradi.

#### 10. Rostini ayting, siz professional developer ekansiz. Nega development emas, instructorlik? Ertaga ketib qolmaysizmi?

Men development’dan ketmoqchi emasman, aksincha amaliy tajribam instructorlikda foydali bo‘ladi deb o‘ylayman. Chunki real loyihalarda ishlash tajribasi studentlarga faqat nazariya emas, amaliy yondashuvni ham bera oladi.

Menga murakkab narsani sodda explain qilish va odamlarning o‘sishiga hissa qo‘shish qiziq. Development va instructorlikni bir-biriga qarama-qarshi emas, bir-birini kuchaytiradigan yo‘nalish deb ko‘raman. Sababi, amaliyotda ishlayotgan odam darsda ham aktual tajriba bera oladi.

Albatta, har qanday ishda uzoq muddatli moslik muhim. Agar men shu yerda studentlarga real qiymat bera olayotganimni ko‘rsam, bu yo‘nalishda mas’uliyat bilan ishlashni istayman.

#### 11. 